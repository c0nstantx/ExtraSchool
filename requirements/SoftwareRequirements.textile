{toc}

h1. 1. Περιπτώσεις Χρήσης

p. Στην αρχική ενότητα του εγγράφου θα περιγράψουμε το πρόβλημα που έχουμε να αντιμετωπίσουμε από τη σκοπιά του πελάτη. Θα ξεκινήσουμε με μία περίληψη του προβλήματος και του πεδίου εφαρμογής, και στη συνέχεια θα εκφράσουμε τις επιθυμίες του πελάτη σαν σύνολο από λειτουργικές απαιτήσεις. Τέλος, θα σχεδιάσουμε το μοντέλο περιπτώσεων χρήσης, το οποίο θα παριστάνει γραφικά όλα τα προηγούμενα.

h2. 1.1. Περίληψη Προβλήματος

p. Ένα δευτεροβάθμιο ιδιωτικό σχολείο προσφέρει κάθε ακαδημαϊκή χρονιά ένα σύνολο από εξωσχολικές δραστηριότητες (όπως ποδόσφαιρο, κολύμβηση, μαθήματα μουσικής και θεάτρου, κ.α.) για τους μαθητές του. Έτσι, κάθε σχολικό έτος οι μαθητές που φοιτούν στο σχολείο κατά το έτος αυτό μπορούν να εγγραφούν σε μία ή περισσότερες τέτοιες δραστηριότητες (με την προϋπόθεση ότι οι ώρες τους δεν επικαλύπτονται μεταξύ τους), έναντι κάποιου κόστους, το οποίο προσδιορίζεται ανά δραστηριότητα. Κάθε δραστηριότητα ανατίθεται σε κάποιον εκπαιδευτή, ο οποίος έχει αυτή την ιδιότητα για όλο το διάστημα για το οποίο η δραστηριότητα υλοποιείται. Το σχολείο θέλει να χρησιμοπποιήσει λογισμικό, το οποίο θα προσφέρει τη δυνατότητα κάποιες διαδικασίες να γίνονται ηλεκτρονικά, προκειμένου να είναι πιο εύκολα διαχειρίσιμες. Συγκεκριμένα, το σχολείο ενδιαφέρεται κυρίως να μεταφέρει τις εγγραφές των μαθητών, την τήρηση απουσιολογίου και βαθμολογίου, καθώς και την ανάρτηση ανακοινώσεων και άλλων πληροφοριών σχετικά με τις εκάστοτε προσφερόμενες δραστηριότητες, στο ηλεκτρονικό επίπεδο. Κάτι τέτοιο θα καταστήσει αναγκαίο να εμφανιστεί και ένας νέος ρόλος στο σύστημα, αυτός του διαχειριστή, ο οποίος θα εξασφαλίζει ότι η ροή της πληροφορίας μέσα στο (ηλεκτρονικό πλέον) σύστημα θα γίνεται ομαλά.

h2. 1.2. Λειτουργικές Απαιτήσεις

p. Το σύστημα θα υποστηρίζει τις ανάγκες των μαθητών, του διαχειριστή συστήματος, και των εκπαιδευτών. Μέσω του λογισμικού ο μαθητής θα μπορεί να εγγράφεται σε ένα σύνολο από εξωσχολικές δραστηριότητες. Ο διαχειριστής συστήματος θα μπορεί να διαχειρίζεται τους λογαριασμούς χρηστών, καθώς και τις προσφερόμενες δραστηριότητες. Ο εκπαιδευτής θα χρησιμοποιεί το σύστημα για να τηρεί παρουσιολόγιο και βαθμολογία των μαθητών ανά δραστηριότητα. Τέλος, κάθε χρήστης θα μπορεί να τροποποιεί τις προσωπικές του προτιμήσεις στο δικό του λογαριασμό.

p. Πιο αναλυτικά, οι ρόλοι (actors) στο σύστημα, καθώς και η λειτουργικότητα που θα τους προσφέρει το σύστημα έχουν ως εξής:

* Μαθητής (Μ)
** Εγγραφή σε προσφερόμενες εξωσχολικές δραστηριότητες της αρεσκείας του/της μέσω της διαδικτυακής διεπαφής του συστήματος
** Παρακολούθηση πληροφοριών και ανακοινώσεων για κάθε δραστηριότητα, οι οποίες αναρτώνται στη διεπαφή (online περιεχόμενο)
** Πρόσβαση στη βαθμολογία του/της για κάθε δραστηριότητα στην οποία έχει εγγραφεί

* Διαχειριστής Συστήματος (Δ)
** Αρχικοποίηση όλων των προσφερόμενων για το ακαδημαϊκό έτος δραστηριοτήτων στην αρχή της χρονιάς
** Αρχικοποίηση όλων των λογαριασμών χρηστών που θα έχουν τη δυνατότητα να αλληλεπιδρούν με το σύστημα
** Διαχείριση λογαριασμών χρηστών
** Διαχείριση δραστηριοτήτων

* Εκπαιδευτής (Ε)
** Τήρηση παρουσιολογίου για όλες τις δραστηριότητες που έχει αναλάβει
** Τήρηση βαθμολογίου για όλους τους μαθητές που έχουν εγγραφεί σε όλες τις δραστηριότητες που έχει αναλάβει

* Χρήστης (Χ)
** Σύνδεση στο λογαριασμό του/της
** Τροποποίηση προσωπικών προτιμήσεων στο λογαριασμό του/της

*Σημείωση*
Όλες οι λειτουργίες που θα εκτελούνε στο σύστημα, προϋποθέτουν την πιστοποιημένη σύνδεση των χρηστών στο σύστημα

h2. 1.3. Μοντέλο Περιπτώσεων Χρήσης

p. Παρακάτω παρουσιάζεται το μοντέλο περιπτώσεων χρήσης που συνοψίζει όσα αναφέρθηκαν. Να σημειωθεί εδώ ότι σε κάποιες περιπτώσεις έχουμε κάνει συγχώνευση, π.χ. για το διαχειριστή συστήματος η αρχικοποιήση δραστηριοτήτων και λογαριασμών χρηστών έχουν περιληφθεί μέσα στην διαχείριση δραστηριοτήτων και λογαριασμών χρηστών αντίστοιχα. Με μπλε χρώμα στο μοντέλο απεικονίζονται οι περιπτώσεις χρήσεις που θα αναλυθούν περαιτέρω στις επόμενες παραγράφους.

!images/UseCaseModel.png!

p. Οι περιπτώσεις χρήσης φαίνονται και στον παρακάτω πίνακα αριθμημένες, και σε 1 προς 1 αντιστοιχία με το σχήμα που προηγήθηκε.

|_.Π.Χ.|_.Ρόλος|_.Τίτλος|
|>.1|Χ|Σύνδεση σε Λογαριασμό|
|>.2|Μ|Εγγραφή σε Δραστηριότητα|
|>.3|Μ|Πρόσβαση στη Βαθμολογία|
|>.4|Δ|Διαχείριση Λογαριασμών Χρηστών|
|>.5|Δ|Διαχείριση Εγγραφών Μαθητών|
|>.6|Ε|Τήρηση Βαθμολογίου|
|>.7|Ε|Τήρηση Παρουσιολογίου|
|>.8|Χ|Τροποποίηση Προτιμήσεων Χρήστη|

h1. 2. Λεπτομερής Περιγραφή Περιπτώσεων Χρήσης

p. Στην ενότητα αυτή θα επικεντρώσουμε το ενδιαφέρον μας στις 3 επιλεγμένες περιπτώσεις χρήσεις (ενότητα 1.3). Για καθεμία από αυτές θα δώσουμε μία αναλυτική περιγραφή της βασικής καθώς και εναλλακτικών ροών γεγονότων, ενώ στη συνέχεια θα δώσουμε και τα αντίστοιχα διαγράμματα δραστηριοτήτων.

h2. 2.1. Π.Χ. 1: Σύνδεση χρήστη

*ΠΧ1. Σύνδεση χρήστη*

*Πρωτεύων ρόλος:* Χρήστης

*Ενδιαφερόμενοι:*
Χρήστης: Θέλει να εγγραφεί σε μία ή περισσότερες εξωσχολικές δραστηριότητες
Διαχειριστής Συστήματος: Θέλει να συνδέονταιs μόνο εξουσιοδοτημένοι χρήστες

*Προϋποθέσεις:*
Ο χρήστης να είναι εγγεγραμένος στο σύστημα και ο λογαριασμός του να είναι ενεργός.

*Βασική Ροή Γεγονότων:*

Α) Σύνδεση στο Σύστημα
1. Ο χρήστης επιλέγει "Σύνδεση" στη διαδικτυακή επαφή.
2. Ο χρήστης εισάγει το όνομα χρήστη και το συνθηματικό του/της.
3. Το σύστημα ταυτοποιεί το χρήστη.

*Εναλλακτικές Ροές Γεγονότων:*

3α. Η ταυτοποίηση του χρήστη αποτυγχάνει.
___ 1. Το σύστημα εμφανίζει μήνυμα σφάλματος και επιστρέφει στην αρχική οθόνη.

p. Ακολουθεί το διάγραμμα δραστηριοτήτων της Π.Χ. 1:

!images/Activity01.png!

*ΠΧ2. Εγγραφή σε Δραστηριότητα*

*Πρωτεύων ρόλος:* Μαθητής

*Ενδιαφερόμενοι:*
Μαθητής: Θέλει να εγγραφεί σε μία ή περισσότερες εξωσχολικές δραστηριότητες
Εκπαιδευτής: Θέλει να έχει μία πλήρη λίστα των μαθητών που παρακολουθούν κάθε δραστηριότητα που έχει αναλάβει

*Προϋποθέσεις:*
Ο μαθητής φοιτά στο σχολείο κατά το τρέχον ακαδημαϊκό έτος.
Το πέρας της προθεσμίας των εγγραφών σε δραστηριότητες δεν έχει παρέλθει. 

*Βασική Ροή Γεγονότων:*

Α) Εγγραφή σε Δραστηριότητα
1. Σύνδεση χρήστη στο σύστημα (ΠΧ1)
2. Ο μαθητής επιλέγει την δυνατότητα "Εγγραφή" στη διαδικτυακή επαφή.
3. Το σύστημα παρουσιάζει μία λίστα από δραστηριότητες που έχουν ακόμα ελεύθερες θέσεις.
4. Ο μαθητής επιλέγει τη δραστηριότητα, στην οποία επιθυμεί να εγγραφεί.
5. Ο μαθητής εγγράφεται στην επιλεγμένη δραστηριότητα.
6. Επαναλαμβάνεται η διαδικασία 3-5 για κάθε δραστηριότητα που θέλει να εγγραφεί ο μαθητής.

*Εναλλακτικές Ροές Γεγονότων:*

2α. Η περίοδος εγγραφών έχει λήξει.
___ 1. Η επιλογή "Εγγραφή" δεν είναι πλέον διαθέσιμη.

p. Ακολουθεί το διάγραμμα δραστηριοτήτων της Π.Χ. 2:

!images/Activity02.png!

h2. 2.2. Π.Χ. 6: Διαχείριση Δραστηριοτήτων

p. Ακολουθεί η ουσιώδης περιγραφή της Π.Χ. 6:

*ΠΧ6. Διαχείριση Δραστηριοτήτων*

*Πρωτεύων ρόλος:* Διαχειριστής Συστήματος

*Ενδιαφερόμενοι:*
Διαχειριστής Συστήματος: Θέλει να εξασφαλίσει την ομαλή λειτουργία του συστήματος.
Μαθητής: Θέλει να εγγραφεί σε μία ή περισσότερες εξωσχολικές δραστηριότητες
Εκπαιδευτής: Θέλει να έχει πρόσβαση σε όλες τις δραστηριότητες, για τις οποίες είναι υπεύθυνος.

*Προϋποθέσεις:*
-

*Βασική Ροή Γεγονότων:*

Α) Δημιουργία Δραστηριότητας
1. Ο διαχειριστής επιλέγει την δυνατότητα "Διαχείριση" στη διαδικτυακή επαφή.
2. Ο διαχειριστής εισάγει το όνομα χρήστη και το συνθηματικό του/της.
3. Το σύστημα ταυτοποιεί το διαχειριστή και εμφανίζει το μενού επιλογών.
4. Ο διαχειριστής επιλέγει "Δημιουργία".
5. Ο διαχειριστής προσδιορίζει τη νέα δραστηριότητα και ενημερώνει το σύστημα.
6. Το σύστημα ελέγχει κατά πόσο ικανοποιούνται κάποιοι περιορισμοί προκειμένου να δημιουργηθεί η νέα δραστηριότητα.
7. Το σύστημα δημιουργεί τη νέα δραστηριότητα.

*Εναλλακτικές Ροές Γεγονότων:*

3α. Η ταυτοποίηση του διαχειριστή αποτυγχάνει.
___ 1. Το σύστημα εμφανίζει μήνυμα σφάλματος και επιστρέφει στην αρχική οθόνη.
______ 1α. Είναι η τρίτη συνεχόμενη προσπάθεια ταυτοποίησης με εσφαλμένα στοιχεία.
__________ 1. Το σύστημα κλειδώνει το λογαριασμό του διαχειριστή για 5 λεπτά.

7α. Δεν είναι δυνατόν να δημιουργηθεί η νέα δραστηριότητα.
___ 1. Το σύστημα εμφανίζει μήνυμα σφάλματος και επιστρέφει στο βήμα 3 της βασικής ροής.

Β) Αρχειοθέτηση Δραστηριότητας
4α. Ο διαχειριστής επιλέγει "Αρχειοθέτηση".
___ 1. Ο διαχειριστής προσδιορίζει τη δραστηριότητα που πρόκειται να αρχειοθετηθεί και ενημερώνει το σύστημα.
___ 2. Το σύστημα ελέγχει κατά πόσο ικανοποιούνται κάποιοι περιορισμοί προκειμένου να αρχειοθετηθεί η δραστηριότητα.
___ 3. Το σύστημα αρχειοθετεί τη δραστηριότητα.
______ 3α. Δεν είναι δυνατόν να αρχειοθετηθεί η δραστηριότητα.
__________ 1. Το σύστημα εμφανίζει μήνυμα σφάλματος και επιστρέφει στο βήμα 3 της βασικής ροής.

Γ) Διαγραφή Δραστηριότητας
4β. Ο διαχειριστής επιλέγει "Διαγραφή".
___ 1. Ο διαχειριστής προσδιορίζει τη δραστηριότητα που πρόκειται να διαγραφεί και ενημερώνει το σύστημα.
___ 2. Το σύστημα ελέγχει κατά πόσο ικανοποιούνται κάποιοι περιορισμοί προκειμένου να διαγραφεί η δραστηριότητα.
___ 3. Το σύστημα διαγράφει τη δραστηριότητα.
______ 3α. Δεν είναι δυνατόν να αρχειοθετηθεί η δραστηριότητα.
__________ 1. Το σύστημα εμφανίζει μήνυμα σφάλματος και επιστρέφει στο βήμα 3 της βασικής ροής.

Δ) Επεξεργασία Online Περιεχομένου Δραστηριότητας
4γ. Ο διαχειριστής επιλέγει "Επεξεργασία": Π.Χ. 7: Δημοσίευση Περιεχομένου

p. Ακολουθεί το διάγραμμα δραστηριοτήτων της Π.Χ. 6:

!Activity06.png!

h2. 2.3. Π.Χ. 9: Τήρηση Παρουσιολογίου

p. Ακολουθεί η ουσιώδης περιγραφή της Π.Χ. 9:

*ΠΧ9. Τήρηση Παρουσιολογίου*

*Πρωτεύων ρόλος:* Εκπαιδευτής

*Ενδιαφερόμενοι:*
Εκπαιδευτής: Θέλει να κρατάει παρουσιολογιο για όλες τις πραγματοποιήσεις των δραστηριοτήτων που επιβλέπει.

*Προϋποθέσεις:*
Όλες οι δραστηριότητες υπό την επίβλεψει του συγκεκριμένου εκπαιδευτή έχουν κατάλληλα αρχικοποιηθεί και ενημερωθεί στο σύστημα.

*Βασική Ροή Γεγονότων:*

Α) Τήρηση Παρουσιολογίου για ένα συγκεκριμένο στιγμιότυπο μίας συγκεκριμένης δραστηριότητας
1. Ο εκπαιδευτής επιλέγει την δυνατότητα "Παρουσιολόγιο" στη διαδικτυακή επαφή.
2. Ο εκπαιδευτής εισάγει το όνομα χρήστη και το συνθηματικό του/της.
3. Το σύστημα ταυτοποιεί τον εκπαιδευτή. 
4. Το σύστημα παρουσιάζει τα στιγμιότυπα των δραστηριοτήτων της ημέρας για τις οποίες ο εκπαιδευτής είναι υπεύθυνος.
5. Ο εκπαιδευτής επιλέγει αυτή που θέλει και το σύστημα εμφανίζει τον κατάλογο των εγγεγραμμένων μαθητών.
6. Δίπλα σε κάθε μαθητή ο εκπαιδευτής συμπληρώνει αν είναι παρών ή όχι και, αν όχι, κάποιο σχόλιο σχετικά με την απουσία.
7. Ο εκπαιδευτής ενημερώνει το σύστημα ότι προς το παρόν έχει τελειώσει με αυτή τη διαδικασία.
8. Το σύστημα αποθηκεύει τις εγγραφές παρουσιολογίου.

*Εναλλακτικές Ροές Γεγονότων:*

p. Ακολουθεί το διάγραμμα δραστηριοτήτων της Π.Χ. 9:

!Activity09.png!

h1. 3. Μοντελοποίηση Πεδίου

p. Στην ενότητα αυτή θα αναγνωρίσουμε τις βασικές κλάσεις του πεδίου προβλήματος, καθώς και τις ιδιότητες και μεταξύ τους σχέσεις. Στη συνέχεια θα παραθέσουμε το μοντέλο πεδίου, το οποίο ενσωματώνει όλα τα προαναφερθέντα. 

h2. 3.1. Βασικές Κλάσεις

p. Το πρόβλημα που έχουμε να αντιμετωπίσουμε περιστρέφεται γύρω από κάποιες δραστηριότητες, στις οποίες λαμβάνουν μέρος κάποιοι μαθητές, και τις οποίες καθοδηγούν/διδάσκουν κάποιοι εκπαιδευτές. Είναι λογικό λοιπόν να ξεκινήσουμε ορίζοντας αυτές τις έννοιες σαν βασικές κλάσεις πεδίου:

* Μαθητής: Θα χρειαστούμε κάποιο μοναδικό αναγνωριστικό, καθώς και πληροφορίες όπως όνομα, επώνυμο, ημερομηνία γέννησης, username, password κ.α.
* Εκπαιδευτής: Αναγνωριστικό εκπαιδευτή, όνομα, επώνυμο, κ.α.
* Δραστηριότητα: Αναγνωριστικό δραστηριότητας, περιγραφή, ημερομηνία εκκίνησης και πέρατος εγγραφών, ημερομηνία εκκίνησης και πέρατος δραστηριότητας, μέγιστο επιτρεπόμενο πλήθος μαθητών, κ.α.

p. Δεδομένου ότι η σχέση μαθητών-δραστηριοτήτων είναι μία σχέση πολλά-προς-πολλά, θα χρειαστούμε μία επιπλέον κλάση για να καταγράψουμε την πληροφορία του ποιοί μαθητές έχουν εγγραφεί σε ποιές δραστηριότητες. Για το σκοπό αυτό θα ορίσουμε την κλάση Εγγραφή, η οποία είναι μία κλάση συσχέτισης, καθώς για συγκεκριμένο μαθητή και συγκεκριμένη δραστηριότητα η συσχέτιση τους είναι μοναδική. Στην κλάση αυτή μπορούμε επιπλέον να κατανείμουμε πληροφορία που σχετίζεται μοναδικά με κάθε ζεύγος μαθητή-δραστηριότητας, όπως π.χ. η βαθμολογία που έλαβε ο μαθητής στο τέλος της σχολικής χρονιάς για τις επιδόσεις του στη δραστηριότητα αυτή.

p. Ο όρος δραστηριότητα χρησιμοποιείται για να προσδιορίσει μία εξωσχολική δραστηριότητα που προσφέρεται κατά το τρέχον ακαδημαϊκό έτος, με συγκεκριμένο εβδομαδιαίο πρόγραμμα, συγκεκριμένες ημερομηνίες αρχής (πρώτη φορά που πραγματοποιείται για το τρέχον έτος) και τέλους (τελευταία φορά που πραγματοποιείται για το τρέχον έτος), κ.α. Ουσιαστικά ταξινομεί όλες τις επιμέρους τέτοιες δραστηριότητες που θα πραγματοποιηθούν σε συγκεκριμένες ημερομηνίες, και τις οποίες στο εξής θα αποκαλούμε στιγμιότυπα. Ορίζουμε λοιπόν την κλάση Στιγμιότυπο Δρατηριότητας, η οποία αποτελεί πραγμάτωση της πιο αφηρημένης έννοιας της δραστηριότητας. Στην κλάση αυτή θα καταχωρούμε πληροφορίες σχετικές με τη συγκεκριμένη ημέρα, ώρα και χώρο πραγματοποίησης, το αν ακυρώθηκε ή όχι, κ.α. Να σημειώσουμε εδώ ότι κάθε εκπαιδευτής συνδέεται με ένα πλήθος δραστηριοτήτων (αυτές που καθοδηγεί/διδάσκει κατά τη διάρκεια της χρονιάς), και επιπλέον με ένα πλήθος στιγμιοτύπων (αυτά που αποτελούν πραγματώσεις των δραστηριοτήτων με τις οποίες ο εκπαιδευτής συνδέεται).

p. Οι εκπαιδευτές, για κάθε στιγμιότυπο δραστηριότητας που καθοδηγούν/διδάσκουν, είναι υποχρεωμένοι να τηρούν παρουσιολόγιο. Χρειαζόμαστε επομένως μία συσχέτιση μεταξύ κάθε τέτοιου στιγμιοτύπου και κάθε μαθητή. Ορίσουμε την κλάση συσχέτισης Προσέλευση μεταξύ των προ-αναφερθέντων κλάσεων, η οποία θα κρατάει όλη την πληροφορία σχετικά με την παρουσία ή όχι των μαθητών που έχουν εγγραφεί σε κάποιες δραστηριότητες, κατά τις πραγματοποιήσεις αυτών.

h2. 3.2. Μοντέλο Πεδίου

p. Το μοντέλο πεδίο, σύμφωνα με όσα είπαμε παραπάνω, είναι το εξής:

!DomainModel.png!

h1. 4. Ανάλυση Περιπτώσεων Χρήσης

p. Στην ενότητα αυτή θα επικεντρωθούμε στην ανάλυση των πιο ενδιαφερόντων περιπτώσεων χρήσης, όπως αυτές επιλέχθηκαν στην ενότητα 1.3. Συγκεκριμένα, θα εντοπίσουμε τις κλάσεις που συμμετέχουν στην υλοποίησή καθεμίας εξ' αυτών, και θα περιγράψουμε διάφορα σενάρια εκτέλεσης χρησιμοποιώντας διαγράμματα ακολουθίας. Για τις ανάγκες μας θα χρησιμοποιήσουμε τις παρακάτω κατηγορίες αντικειμένων:

* Σύνορα (boundary objects): Αναλαμβάνουν την επικοινωνία των ρόλων (actors) με το σύστημα
* Οντότητες (entity objects): Σχετίζονται με τη διαχείριση της πληροφορίας και προέρχονται κατά κύριο λόγο από το μοντέλο πεδίου (ενότητα 3.2)
* Ελεγκτές (controller objects): Αναλαμβάνουν την εκτέλεση των ροών των βημάτων των σεναρίων των περιπτώσεων χρήσης

h2. 4.1. Π.Χ. 1: Εγγραφή σε Δραστηριότητα

!sequence01.png!

h2. 4.2. Π.Χ. 6: Διαχείριση Δραστηριοτήτων

h2. 4.3. Π.Χ. 9: Τήρηση Παρουσιολογίου
